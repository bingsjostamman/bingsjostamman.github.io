---
layout: post
title: Bingsjö ställer in
category: 2021
year: 2021
socialdescription: "Bingsjö ställer in årets stämma, men "
---

Vi längtar alla till att rådande omständigheter inte är rådande längre. Men som den nyligen bortgångne storspelmannen Björn Ståbi sa: ”Det är som det är och det blir som det blir”. Och nu är läget sådant att vi inte kan genomföra en corona-säker stämma och vi har därför beslutat att ställa in årets Bingsjöstämma.

Jonas Päckos, ordförande i Föreningen Bingsjöstämman säger: ”Vi ser inte att det finns möjlighet att i tusental samlas på ett corona-säkert sätt, och inte heller att rådande restriktioner eller vaccinations-läge tillåter ett sådant arrangemang.

Det är ett beslut som gör ont, särskilt med tanke på att vi även tvingades att ställa in förra årets stämma.

Men liksom förra året kan vi inte bara ställa in och hänga fiolen på väggen i väntan på bättre tider. Onsdagen den 7 juli, stämmodagen, kommer vi därför att manifestera stämman på webben. Och vi vill göra det tillsammans med alla er som längtar efter en Bingsjöstämma, tillsammans med alla er som längtar efter att jamma med spelkompisarna i buskspelet.

Spelet slutar ju inte för att vi inte kan ses, det tar bara andra former och uttryck. Hur ser buskspelet ut när det inte går att ses i Bingsjö? Och i brist på tun och tält, var buskspelar man då? Vilka låtar bara måste spelas i ett förtält? Hur skapar man stämningen av en stämma? Några exempel på frågor som vi nyfiket hoppas få svar på. Kanske kan vi vara tillsammans, om än utspridda?

Mer om den 7 juli kommer! Ni är väl med?

