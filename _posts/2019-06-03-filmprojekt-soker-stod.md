---
layout: post
title: Unikt filmprojekt om Bingsjöstämman söker folkmusikälskares stöd!
category: 2019
year: 2019
socialdescription: "För att ro projektet i hamn söker teamet nu allmänhetens stöd via en Crowdfunding-kampanj på Kickstarter"
---

FIRST WEDNESDAY IN JULY är dokumentärfilmaren Axel Grigors personliga skildring av Bingsjöstämman, Sveriges största folkmusikhändelse.

Det är den första musikdokumentär som spelats in med VR360-teknik. Målet är ge åskådare världen över en häpnadsväckande vacker och omslutande upplevelse av musiken, människorna, miljöerna och stämningen vid Sveriges största folkmusikhändelse.

Axel Grigor om projektets ursprung:

– När jag upplevde Bingsjöstämman för första gången 2017 tänkte jag att det här är något världsunikt, något med ett universellt språk.

– Genom att använda VR vill jag ge åskådare världen över en känsla av hur det känns att vandra runt i Bingsjö, att lyssna fritt och stanna till där det låter spännande. Med musiken och alla musiker som kommunicerar utan tal ska detta kunna funka lika bra i Japan som i Rättvik. Mitt hopp är att filmen lockar fler besökare till Bingsjö, till Dalarna och att det väcker ett större intresse för folkmusiken.

Bland de musiker som syns och hörs finns Per Gudmundson, Ola Bäckström, Jon Holmen, Jonas Holmen, Pers-Hans & Alexander Olsson, Gässbykullor, Lyset i Forsen och Bullermyren.

För att ro projektet i hamn söker teamet nu allmänhetens stöd via en [Crowdfunding-kampanj på Kickstarter(https://www.kickstarter.com/projects/1774183678/first-wednesday-in-july)].

Några fantastiska scener från projektet kommer att visas på jubileumsutställningen om Bingsjöstämman på Folkmusikens hus i Rättvik (18 juni till mitten av augusti). Därefter är planen att visa den fullständiga version på filmfestivaler runt om i Europa samt en internationell release.

Filmen, som spelades in vid fjolårets Bingsjöstämman, är ett svenskt-australiskt samarbete mellan Axel Grigor och svenska kollegan Karolina Berkell-Kirks produktionsbolag, samt det australiska bolaget Cutting Edge som specialiserat sig på VR-film. Själva inspelningen fick stöd av Högskolan Dalarna, Film i Dalarna, Folkmusikens Hus, Bingsjöstämman och Film i Dalarna.

[Följ gärna projektet på Facebook](https://www.facebook.com/First-Wednesday-In-July-242588009870490/)



![](/img/posts/vr-loggor.png)

