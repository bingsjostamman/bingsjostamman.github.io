---
layout: post
title: Buskspel
category: 2021
year: 2021
socialdescription: "Skapa stämningen av en stämma"
---

Spelet slutar ju inte för att vi inte kan ses, det tar bara andra former och uttryck. Hur ser buskspelet ut när det inte går att ses i Bingsjö? Och i brist på tun och tält, var buskspelar man då? Vilka låtar bara måste spelas i ett förtält? Hur skapar man stämningen av en stämma?

Nu har ni chansen att bidra till vår stora lilla stämma. Kanske kan vi vara tillsammans, fast utspridda?
Vi kommer att manifestera Bingsjöstämman som en webbsändning den 7 juli. Och förutom webbsändningen vill vi också gärna kunna bjuda på buskspel, och det är där ni kommer in, kära stämmobesökare.

Vi vore nämligen väldigt glada om ni vill bidra med buskspelet, och insända bidrag kommer då att läggas upp på stämmodagen.

Så greppa mobilen och filma ert buskspel, ensam eller i grupp, antingen ni är hemma, på en strand, i en park, i skogen eller kanske på toppen av ett berg. Eller varför inte i ett förtält?

Filma en låt eller två och ladda upp filmen till https://www.dropbox.com/request/4OA1QamsuPYqUwD5JHUv eller maila till 2021@bingsjostamman.se.

Berätta gärna vilka ni är så kan vi skicka med lite cred när vi lägger upp klippen.
Frågor? Maila eller skicka meddelande till oss!

Hoppas vi hörs och ses i buskspelet!
