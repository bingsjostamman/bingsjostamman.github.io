---
layout: post
title: Bingsjö 360°
category: 2020
year: 2020
socialdescription: "Upplev Bingsjöstämman i 360 grader och lyssna till minnen, myter & musik"
---

Bingsjöstämman var tänkt att genomföras för femtioandra året i rad, men under den rådande Corona-pandemin tvingades vi, som så många andra stämmoarrangörer, att ställa in årets spelmansstämma.

Men det där magiska klockslaget när den officiella stämman startar på eftermiddagen första onsdagen i juli kan ju inte bara passera obemärkt. I år kan inte du eller vi vara på plats i Bingsjö, men vi ska försöka ta Bingsjö hem till dig istället.

Kl 15.00 den 1 juli bjuder vi in till en timmes webbsändning med minnen, myter och musik. Och därefter släpper vi lös ett urval klipp från 2018, då Bingsjöstämman filmades med 360°-kamera. Du kan uppleva klippen vid datorn eller telefonen, röra dig runt i bilden, och förhoppningsvis få känna att du är där på plats i Bingsjö.

[Här kan du se webbsändningen](/bingsjo360) och klicka vidare till 360-klippen, eller på [facebook](https://facebook.com/bingsjostamman/live) om du också vill följa chatten och kommentera under sändningen.

Länken till 360-klippen publiceras kl 16.00


_Bingsjöstämman arrangeras av Bingsjö by, Dalarnas Spelmansförbund och Folkmusikens Hus._

_360-klippen produceras av Faraway Productions och Honeypot Film Productions med stöd från Folkmusikens hus, Bingsjöstämman, Mono Music AB, Film i Dalarna och Högskolan Dalarna_

