---
layout: default-2014
title: Kurser i Bingsjö
permalink: /2014/kurser/
year: 2014
---
{::options parse_block_html="true" /}
<div class="glacier">

# Kurser i Bingsjö

- [Bingsjölåtar och bingsjöspelmän](#bingsjltar-och-bingsjspelmn)
- [Bingsjöstämmokören](#bingsjstmmokren)
{: .toc}


## Bingsjölåtar och bingsjöspelmän

Måndag 30 juni kl 13.00 - onsdag 2 juli kl 13.00

Här får du en chans att tränga lite djupare in i Bingsjömusiken. Jonny Soling, en av våra främsta spelmän och folkmusikpedagoger, är kursledare.

Jonny är fast förankrad i Bingsjömusiken och har spelat för och med bl a Nils Agenmark, Päkkos Gustaf och Ole Hjort. Förutom att lära dig låtar och spelstil kommer du också att få ta del av inspelningar och filmer med några av Bingsjös många spelmansprofiler. I kursen ingår en guidad byvandring bland Bingsjös spelmansgårdar.

Ta gärna med något att spela in på, all utlärning sker på gehör.

Du får ordna med eget boende, dvs du får tälta, eller åka hem på kvällarna, men i kursavgiften ingår middag på måndagen samt lunch på tisdagen.


(arrangörer in här.)


[Upp](#kurser-i-bingsj)
{: .to-top}


## Bingsjöstämmokören

Tisdag 1 juli kl 14.00-18.00
Onsdag 2 juli kl 11.00-13.00

Med Bingsjöstämmokören låter Brita Björs och Carl-Erik Carlsson den svenska folkvisan möta körsång, men utan att stöpa den i en klassisk form, utan snarare på visans villkor. Med riviga, stämningsfulla, roliga och mäktiga arrangemang upplever vi visan på nya sätt.

Carl-Erik och Brita inspireras av nya tidens alla kan sjunga-körer och indie-körer i stil med Sweptaways. Alla är varmt välkomna - nybörjare som visveteraner. Ingen tidigare erfarenhet krävs. Visorna lärs ut på gehör. Ta gärna med något att spela in på. Självklart framför vi delar av det vi åstadkommit på lämplig scen under stämman.

Du får ordna ditt eget boende, dvs tälta eller åka hem på tisdagkvällen, men fikat på tisdagen ingår i kursavgiften.



[Upp](#kurser-i-bingsj)
{: .to-top}

</div>
